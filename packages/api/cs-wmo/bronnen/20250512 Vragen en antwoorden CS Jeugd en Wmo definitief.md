# 20250512 Vragen en antwoorden CS Jeugd en Wmo definitief

| **Vragen** | **Antwoorden** |
| --- | --- |
| Waarom is er geen vaste indexeringsclausule opgenomen in de CS Wmo 2015 voor het onderdeel diensten? Zoals wel gedaan is in de CS Jeugdwet? | **Uitvoeringsbesluit Wmo 2015**
In 5.4 uitvoeringsbesluit Wmo draagt de wetgever de gemeenteraad op bij verordening regels te stellen over indexatie en noemt daarbij een minimaal aantal elementen. Zie [Artikel 5.4 Uitvoeringsbesluit Wmo 2015](https://wetten.overheid.nl/BWBR0035733/2025-01-01/#Hoofdstuk5_Artikel5.4).
Er is voor gekozen een **open** clausule op te nemen omdat de wijze (hoogte, periodisering etc.) van indexering als randvoorwaarde nauw verbonden is aan het kernbeding-prijs. Partijen hebben daarom indexering **buiten de reikwijdte** van deze standaardisatie gelaten. 
Gemeenten hebben de vrijheid om de hoogte van de indexering toe te passen binnen de kaders van artikel 3.2.2. Indien gewenst, kan dit aansluiten bij de indexeringsclausule van artikel 3.2 in de CS Jeugd.
Meer informatie vind je in de toelichting van de Contractstandaarden Wmo bij het artikel indexering. |
| Hoe moeten we handelen bij wijzigingen van de contractstandaarden? | De Contractstandaarden Wmo zijn aan verandering onderhevig door wijzigingen in wet¬ en regelgeving, rechtspraak of verbeteringen uit de praktijk. Artikel 3.30 van de overeenkomst is een specifieke herzieningsclausule die het mogelijk maakt om direct nieuwe contractstandaarden te implementeren zonder nieuwe aanbestedingsprocedure te hoeven doorlopen. In het algemeen geldt een overgangstermijn van zes kalendermaanden, maar als nieuwe wetgeving eerder ingaat, dan verkorten partijen deze termijn tot de ingangsdatum van die nieuwe wetgeving. |
| SROI, welke overwegingen zijn er geweest om hier geen vaste afspraken over te maken? | Er is geen consensus bereikt om tot een standaardtest te komen. Gemeenten vullen de SROI verschillend in, soms gericht op de sociale werkvoorziening, de sociale ondernemingen in de gemeente. Daarnaast is het werken in meerdere regio’s en een vertaling naar een individuele gemeente lastig.
Besloten is om het aan de gemeenten en aanbieders over te laten om zelf afspraken te maken die kunnen worden opgenomen in deel 1 of deel 2 van de contractstandaarden.
SROI voorwaarden moeten bij EU aanbestedingen wel verband houden met de opdracht. Gemeenten kunnen dus niet 'zomaar' kiezen voor de bepaling van 5%, punten verwerven tijdens de inkoop of een inzet ten behoeve van een lokaal initiatief. Ook als uitvoeringsvoorwaarde geldt die beperking (zie art. 2.80 AW 2012). |
| Is cliëntenstop mogelijk bij het niet nakomen van afspraken over bijvoorbeeld kwaliteit? | In het generieke deel 3.19 tot en met 3.19.5 staan bepalingen opgenomen voor niet nakoming, opzegging en ontbinding. Deze bepalingen zijn aanvullend van aard. Aangezien het BW maar ook de Algemene inkoopvoorwaarden van de VNG – die van toepassing zijn verklaard op de standaard – al veel regelen.
Met artikel 3.5.5 heeft de gemeente de mogelijkheid direct een cliëntenstop in te stellen en de levering van ondersteuning over te dragen aan een andere aanbieder. Er moet sprake zijn van concrete signalen van fraude of onvoldoende kwaliteit van de ondersteuning en/of situaties waarbij de veiligheid van de client in het geding is. |
| Wat te doen bij onvoldoende inzet van een zorgaanbieder? | Gemeenten zochten de afgelopen jaren naar instrumenten om verbreding van het zorg landschap met steeds meer aanbieders
beter te beheersen. Eén van die instrumenten is de bepaling over opzegging bij onvoldoende inzet. Van aanbieders die niet voldoen aan een bepaalde norm (aantal cliënten, bepaalde omzet, enzovoort), kan de gemeente de overeenkomst opzeggen of ze bewegen tot onderaannemerschap). Lid 2 van het artikel zet echter een rem op deze mogelijkheid. Als er een tekort bestaat voor bepaalde ondersteuning, het aanbod uniek is of klanttevredenheid hoog is (8.5 of hoger te beoordelen op de door de gemeente voorgeschreven wijze), dan kan de gemeente de overeenkomst met de aanbieder die aan de
norm voldoet niet opzeggen.

Dit artikel is overigens optioneel. |
| Waarom is declaratie opgenomen in deel 3, is toch niet van toepassing? Bij een Toelatingsprocedure (vm open house) is dit toch onderdeel van het berichtenverkeer? | Het gebruik van declaraties in het berichtenverkeer als verplichting is afhankelijk van de gehanteerde uitvoeringsvariant en niet van de manier van inkopen. |
| Zijn er ook praktijkvoorbeelden voor het invullen van de delen 1 en 2? | De praktijkvoorbeelden zullen we t.z.t. in [onze community](https://i-sociaaldomein.nl/groups/view/de2f8d5b-47c7-42e5-b411-d4d7f018269f/implementatie-contractstandaarden-jeugd-en-wmo) delen. |
| We willen een looptijd van een contract van 8 jaar. Is dat mogelijk? | De Aanbestedingswet 2012 schrijft geen specifieke maximumduur voor, behalve bij raamovereenkomsten. Raamovereenkomsten worden doorgaans voor een periode van vier jaar afgesloten, maar gemeenten kunnen gemotiveerd van deze standaard afwijken. Zie ook [VNG+2PIANOo - Expertisecentrum Aanbesteden+2tender.app+2](https://www.pianoo.nl/nl/sectoren/sociaal-domein/checklist-inkoop/contractduur-bepalen-voor-sociaal-domein-opdrachten?utm_source=chatgpt.com)
In de contractstandaarden is een passage opgenomen waar gemeenten hun motivatie kunnen vermelden om af te wijken van de looptijd in geval ze een raamovereenkomst willen sluiten.
Er wordt in het sociaal domein vaker gekozen voor een langere looptijd om zorgaanbieders de mogelijkheid te geven te investeren in kwaliteit en continuïteit van zorg. |
| Bibob is nu in deel 1 optioneel opgenomen in de overeenkomst. Kan in het inkoopdocument worden volstaan met een verwijzing naar de overeenkomst of moet dit in het inkoopdocument volledig worden opgenomen om in voorkomende gevallen gebruik van te maken? | Ja, het is mogelijk om in het inkoopdocument te volstaan met een verwijzing naar de overeenkomst waarin de Bibob bepalingen zijn opgenomen. Dit is een gangbare praktijk, mits de overeenkomst daadwerkelijk de Bibob voorwaarden bevat en deze voorwaarden duidelijk zijn voor alle betrokken partijen. |
| Wijziging van de contractstandaarden is niet mogelijk wanneer dit 50% van de omzet betreft? | In art. 3.30.2 is opgenomen dat partijen wijzigingen van de contractstandaarden alleen overnemen als dat de aard van de opdracht niet wijzigt en de totale waarde van de opdracht niet wijzigt met 50%.
Artikel 3.30 is een herzieningsclausule conform 2.163c AW 2012 en er is aansluiting gezocht bij het bedrag uit 2.163 e AW 2012. |
| Wat is de status van de toelichting bij het contract? Is het nodig de toelichting aan de aanbestedingsstukken toe te voegen? | De toelichting dient als achtergronddocument om aan te geven hoe wij als opstellers bepaalde bepalingen hebben bedoeld en hoe deze tot stand zijn gekomen. Het document is te gebruiken om de standaard te interpreteren. Aan te raden is om het document ook bij de aanbestedingsstukken te voegen, zodat aanbieders de toelichting kunnen lezen. Dit voorkomt wellicht enkele vragen in de Nota van Inlichtingen. |
| Wanneer een acceptatieplicht onderdeel is van de aanbesteding, dan staat dit expliciet vermeld in de toelichting maar niet zodanig in deel 3 van de overeenkomst. | Artikel 3.1 is een generieke bepaling voor levering maatschappelijke ondersteuning. In de toelichting wordt omschreven wat hieronder wordt verstaan alsmede de relatie bij uitputting van mogelijk opgelegde bestedingsruimte (art. 1.3.9) en bij een cliëntenstop. |
| Verzoek om ook een bepaling op te nemen voor no-show vergoeding. Het berichtenverkeer voorziet hierin niet met een specifieke code. | Bij sommige gemeenten zit dit in de kostprijs opgenomen. Wanneer er behoefte is om hiervoor een aparte regeling op te nemen dan is dat mogelijk in deel 1 of 2 van de overeenkomst. |
| Indexeringsclausule is nu onderverdeeld voor CS-Jeugd in een percentage OVA en PPC, resp. 90% en 10%.
Voor de Wmo 2015 zijn geen nader regels opgenomen en is een open clausule opgenomen en laat lokale beleidsruimte om de wijze van indexering (exacte hoogte en
periodiciteit) te laten bepalen door het college*.*
De vraag die gesteld is of er naast OVA en PPC ook niet een percentage in de verdeling meegenomen moet worden voor kapitaallasten waardoor er een verschuiving in de verhoudingen die nu vastgesteld zijn voor jeugdhulp nodig is. | Zorgaanbieders leveren vaak zorg in meerdere zorgdomeinen. Het voor hen van belang dat de tarieven in de verschillende zorgdomeinen zoveel mogelijk op dezelfde manier worden geïndexeerd. Bovendien sluit het percentage waarmee het accres in het gemeentefonds de afgelopen jaren toenam aan bij het OVA¬percentage. 
In de CS voor jeugd is een indexeringsclausule opgenomen bestaande uit 90% Overheidsbijdrage arbeidsontwikkeling (OVA) en 10% Prijs particuliere Consumptie (PCC).
Voor de CS Wmo 2015 is gekozen een open clausule op te nemen omdat de wijze (hoogte, periodisering etc.) van indexering als randvoorwaarde nauw verbonden is aan het kernbeding-prijs. Partijen hebben daarom indexering buiten de reikwijdte van deze standaardisatie gelaten. 
Kapitaallasten zijn in de materiële kosten van de huidige indexering verwerkt. Een apart percentage voor kapitaallasten hiervoor opnemen is dus niet nodig en ook strijdig met de gemaakte afspraken. [Zie ook](https://vng.nl/artikelen/indexatie-bij-inkoop-jeugdhulp-en-wmo-ondersteuning-2025). |
| Hoe begin je aan de implementatie van de contractstandaarden voorafgaand aan het inkoopproces? | 1. Formeer een intern projectteam met Beleid, Inkoop en Contractmanagement
2. Volg een masterclass
3. Doe mee aan een werksessie
4. Laat een conformiteitstoets uitvoeren
Bekijk ook de stappenplannen van het Ketenbureau i-Sociaal Domein. Deze vind je in de [community, onder bestanden](https://i-sociaaldomein.nl/groups/view/de2f8d5b-47c7-42e5-b411-d4d7f018269f/implementatie-contractstandaarden-jeugd-en-wmo/files). |
| In hoeverre ben je gehouden aan de contractstandaarden? | Gemeenten zijn verplicht de contractstandaarden te gebruiken als zij nieuwe contracten aangaan of bij een verlenging. |
| In hoeverre houden de contractstandaarden stand voor de rechter? Zijn ze paritair vastgesteld (dus zowel door VNG als de brancheorganisaties van aanbieders?) | Nee, deze zijn niet paritair vastgesteld. De VNG heeft echter de contractstandaarden in een ALV besluit onderling verbindend verklaard en op basis van jurisprudentie in vergelijkbare zaken zal de rechter hier zeker gewicht aan toekennen. |
| Wat is de procedure als aanbieders het niet eens zijn met de contractstandaarden? | Allereerst kunnen zij in overleg gaan met implementatieadviseurs van het Ketenbureau en als dit niet voldoende is kan men naar de Geschillencommissie stappen voor een bindend advies of naar de rechter. De contractstandaarden zijn al eerder aangepast op basis van jurisprudentie. Uiteraard kan er ook een wijzigingsverzoek worden ingediend bij het Ketenbureau maar het hangt dan van het oordeel van de reviewgroep af of die wijziging wordt overgenomen. |
| Mag een zorgaanbieder vragen stellen over contractstandaarden en kan een gemeente dit afdoen met het antwoord dat de contractstandaarden zijn vastgesteld en gemeenten daaraan gehouden zijn? | Een gemeente mag verwijzen naar het verplichte karakter van de contractstandaarden. Om toch ook een inhoudelijke onderbouwing te kunnen geven, kan een beroep worden gedaan op het Ketenbureau. |
| SROI (Social return on investment) wordt niet opgenomen in de contractstandaarden (randvoorwaarden) mag wel optioneel worden toegevoegd in deel 1? | De invulling van SROI is niet gestandaardiseerd. In het inkoopdocument en in deel 1 van de overeenkomst kunnen gemeenten hun SROI¬voorwaarden opnemen. |
| Is verandering van indexering te classificeren als wezenlijke wijziging?
De volgende casus speelt bij ons:
Contract HO (huishoudelijke ondersteuning) ingegaan 2021. Contract indexatie nu via CAO VVT. CS gaat uit van OVA. Aanbieders willen vasthouden aan CAO VVT. Hoe ga je hiermee om is dit een wezenlijke wijziging? | Als de wijziging van indexering leidt tot een opdrachtwaarde die hoger is dan 750k (2.163b AW 2012) én een bestaande herzieningsclausule niet in de wijziging van indexeringsmethode voorziet (2.163c AW), dan betreft het een on¬geoorloofde wezenlijke wijziging. Het wijzigen van de indexering is een voorwaarde die “bijkomende deelnemers aan de aanbestedings¬procedure zouden hebben kunnen aantrekken” (2.163 g, derde lid, onder a AW 2012). |
| Wordt het model van Berenschot nog steeds ondersteund door VNG (huishoudelijke hulp en begeleiding)? | De rekentool van Berenschot betreft HH en begeleiding en wordt jaarlijks tweemaal (voorlopig en definitief) geactualiseerd aan de hand van wijzigingen in de verschillende Cao’s. |
| Hoe om te gaan met verlenging: clausule? Hoe kun je dan overgaan? | In het contract moet de gemeente wel duidelijk aangeven wat de looptijd is (voor raamovereenkomst max 48 maanden) en dat partijen de raamovereenkomst na het verstrijken van de looptijd [aantal] keer schriftelijk verlengen met steeds een periode van [aantal] kalendermaanden. De gemeente moet deze keuze wel mogelijk maken in het contract en rechtvaardigen. |
| Vraag over omzetten huidige contracten naar de contractstandaarden bij een verlenging; hoe lang duurt dit? | Hierbij een aantal voorbeelden uit de praktijk:
Bijvoorbeeld regio Food Valley had 6 maanden nodig bij een bestuurlijke aanbesteding. Bij de RIGG heeft het 1,5 jaar geduurd; aan de hand van dit voorbeeld heeft het Ketenbureau een stappenplan ontwikkeld. Beide voorbeelden gelden voor Jeugdhulp. |
| Opmerkingen en vragen in de NvI (Nota van Inlichtingen) worden vaak verwerkt in de contracten. Hoe ga je hiermee om als dit in tegenspraak is met de contractstandaarden (CS)? Mag je verwijzen naar de CS bij beantwoording | In de praktijk verwijzen gemeenten naar de contractstandaarden (overeenkomst, inkoopdocument en toelichting). Aanbieders kunnen een wijzigingsvoorstel per bepaling indienen bij het Ketenbureau. |
| Vraag of het mogelijk is contracten van andere gemeenten te delen dan gaat het ook vooral om wat wordt dan in deel 1 en deel 2 en in inkoopdocument opgenomen. | Voorbeelden van inkoopdocumenten en overeenkomsten zullen we t.z.t. delen in onze community. Deze zijn overigens openbaar, dus ook zelf op te zoeken. |
| Thema’s als overlegstructuren/ontwikkeltafels bij een Toelatingsprocedure (vm Open House); kan dit ook gestandaardiseerd worden? | Standaardisatie is mogelijk én wenselijk tot op zekere hoogte, vooral om structuur, continuïteit en herkenbaarheid te borgen. Maar voor de in de vraag genoemde thema’s is ervoor gekozen om ruimte laten voor lokale invulling, experimenten en maatwerk. Daarom is het geen onderdeel van de contractstandaarden. |
| Hoe om te gaan met een wezenlijke wijziging? | Raadpleeg hiervoor de [toolbox](https://i-sociaaldomein.nl/groups/view/de2f8d5b-47c7-42e5-b411-d4d7f018269f/implementatie-contractstandaarden-jeugd-en-wmo/files/073fbddb-6688-40d7-afb2-8c35601688fa) van het Ketenbureau I-sociaal domein. Hierin is o.a. een juridische toets opgenomen en een memo over het wel of niet beschikken over een wijzigingsbeding in de overeenkomst en de gevolgen ervan. Zie ook de antwoorden die hierover zijn gegeven bij wijziging van indexering. |