**Uitslagen stemmingen Najaars ALV 29 november 2024**

**Onderdeel van Najaars ALV 29 november 2024**

**U vindt hier de uitslagen van de stemmingen over de voorstellen op de agenda van de ALV van 29 november 2024 en alle ingediende moties.**

**Bekijk de stemmingsuitslagen per gemeente (PDF, 3MB)**

**De inhoud van de moties en de adviezen van het VNG-bestuur vindt u op de pagina
met de agenda en stukken. Hier zijn ook alle andere agendastukken te vinden.**

Agendapunt 8c. Contractstandaarden Wmo 2015

**Behandeling in ALV (chronologisch)**

29 november 2024

**Status**

Aangenomen met 94,93%

08c. Contractstandaarden Wmo 2015 Bijlage bij ledenbrief “Uitnodiging Najaars ALV 29
november 2024” van 1 november 2024

**Samenvatting**
De ALV wordt gevraagd de Contractstandaarden Wmo 2015 vast te stellen. Het betreft
hier de Contractstandaarden voor de Wmo voorzieningen voor dienstverlening. Voor de
Wmo hulpmiddelen wordt t.z.t een aparte contractstandaard ontwikkeld. Het doel van
contractstandaarden is vermindering van diversiteit in bepalingen in Wmo contracten en
daardoor vermindering van administratieve lastendruk bij aanbieders en gemeenten.
Met de vaststelling in de ALV is de toepassing van deze contractstandaarden een
verplichting voor de gemeenten geworden. Het is een vorm van zelfbinding.
Er is tevens een proces voor toekomstige wijzigingen ingericht waarbij jaarlijks een
update plaatsvindt van de Contractstandaarden Wmo 2015. Op 2 december 2022 heeft
de ALV van de VNG de contractstandaarden jeugdhulp vastgesteld. Momenteel zijn
gemeenten bezig om de contractstandaarden voor jeugdhulp te implementeren in hun
inkooppraktijk. Het Ketenbureau I-sociaal domein en de VNG ondersteunen gemeenten
daarbij.

In deze bijlage wordt achtereenvolgens uitgelegd wat Contractstandaarden Wmo 2015
inhouden, hoe en met welke partijen ze tot stand gekomen zijn, wat hun status is, hoe ze
worden ingevoerd en op welke wijze ze jaarlijks worden geactualiseerd.

**Inhoud contractstandaarden Wmo 2015**
Bij de aanpak om te komen tot een contractstandaard wordt onderscheid gemaakt
tussen kernbedingen, niet kernbedingen (ook wel randvoorwaarden genoemd) en
algemene voorwaarden. Kernbedingen bevatten essentiële prestatie-informatie (prijs,
kwaliteit, inspanning of resultaat) en worden niet gestandaardiseerd. Daarmee blijft de
beleids- en inkoop vrijheid van de gemeente gewaarborgd. Algemene voorwaarden,
voorwaarden die bij alle denkbare kernbedingen een rol kunnen spelen gaan
bijvoorbeeld over opzegging, ontbinding en overmacht. Gemeenten hanteren vaak de
algemene voorwaarden van de VNG. In de contractstandaarden zijn de Algemene
voorwaarden van de VNG onderdeel van de afspraken die gelden voor alle gemeenten en
alle aanbieders die maatschappelijke ondersteuning bieden.
Het zijn de randvoorwaarden (niet-kernbedingen) die in de contractstandaarden zijn
gestandaardiseerd. Randvoorwaarden zijn afspraken of bedingen die richting geven aan
de wijze waarop aanbieders de Wmo hulp leveren. Randvoorwaarden gaan bijvoorbeeld

- maar niet uitsluitend - over bekostiging, doelgroepen, toegangsmanagement,
verantwoording, uitsluitingsgronden, geschiktheidseisen en contractmanagement.
In de Contractstandaard Wmo 2015 zijn de vorm en waar mogelijk de inhoud van de
randvoorwaarden gestandaardiseerd. De aanpak resulteert in een standaard
inkoopdocument en een standaard overeenkomst.
In de contractstandaarden Wmo 2015 rekening gehouden met verschillen in
overeenkomsten als gevolg van de keuze voor een bepaalde inkoopprocedure: de
overeenkomst die tot stand komt na het volgen van een procedure voor de inkoop van
SAS-diensten (sociale en andere specifieke diensten) en de overeenkomst die tot stand
komt na het volgen van een toelatingssysteem (open house). vng.nl Vereniging van
Nederlandse Gemeenten Tenslotte is in de contractstandaarden Wmo 2015 rekening
gehouden met de drie uitvoeringsvarianten die gemeenten kunnen toepassen:
inspannings-, output- en taakgericht.

**Werkwijze totstandkoming Contractstandaarden Wmo**
De Contractstandaarden Wmo 2015 zijn tot stand gekomen op voordracht van een
expertteam en zijn diverse malen besproken met een vaste begeleidingsgroep
bestaande uit 27 vertegenwoordigers van VWS, VNG, zorgaanbieders, branches en
gemeenten. De begeleidingsgroep bestond uit een evenwichtige samenstelling met
vertegenwoordigers vanuit grote, kleine en middelgrote gemeenten. Begin maart van dit
jaar heeft een consultatieronde plaatsgevonden waaraan 55 deelnemers vanuit de
praktijk hun bijdrage hebben geleverd waaronder, naast zorgaanbieders, 26 afzonderlijke
gemeenten en een aantal gemeentelijke regionale inkooporganisaties waren
vertegenwoordigd. Ook is input verzameld bij vertegenwoordigers van het Netwerk van
Directeuren Sociaal Domein, strategisch afstemmingsoverleg, landelijke strategisch
beleidsoverleg Wmo 2015 en de vakvereniging van inkoopmanagers. Met de
begeleidingsgroep zijn alle bepalingen in de contractstandaard doorgenomen waarbij
zoveel mogelijk tot overeenstemming is gekomen.

**Verplicht gebruik**
Wanneer de ALV akkoord gaat met de invoering van CS Wmo 2015 betekent dit dat de
leden van de VNG zich verplichten de CS Wmo 2015 te gebruiken. Het is een vorm van
zelfbinding. Wanneer alle leden de standaarden gaan gebruiken geeft dat het grootste
effect op de vermindering van de administratieve lasten. Hierdoor ontstaat uniformiteit
in de manier waarop gemeenten contracten afsluiten binnen de Wmo, wat kan helpen
om verschillen in de uitvoering die geen betrekking hebben op de kernbedingen te
verminderen.

**Geleidelijke Implementatie**
Er wordt uitgegaan van een geleidelijke overgang van de bestaande, naar de nieuwe
situatie die blijft aansluiten op de afspraken die gemeenten en aanbieders gemaakt
hebben. Dat wil zeggen dat gemeenten of regio’s de standaarden kunnen gebruiken op
het moment dat er nieuwe contracten worden afgesloten. Uiteraard bestaat ook de
mogelijkheid – als contractpartijen gemeente en aanbieders hierover overeenstemming
hebben bereikt – de contractstandaarden in de lopende contractperiode toe te passen.
Contractpartijen die de eerder aangeraden wijzigingsclausule hebben gebruikt, kunnen
de contractstandaarden overnemen zodra ze officieel vastgesteld zijn.

**Jaarlijkse update**
Na vaststelling kunnen de contractstandaarden nog beïnvloed worden door bijvoorbeeld
praktijkervaringen, voortschrijdend inzicht, wijzigingen in wet- en regelgeving, uitspraken
van de Geschillencommissie Sociaal Domein of gerechtelijke uitspraken. De
opgeleverde standaarden zullen worden bijgehouden en doorontwikkeld. Voor de
update van de standaarden wordt voorgesteld het proces te volgen zoals is afgesproken
en vastgelegd bij de Contractstandaarden Jeugd. In dit proces worden jaarlijks de
wijzigingen geïnventariseerd door het Ketenbureau en beoordeeld door een reviewgroep
bestaande uit gemeenten, aanbieders en branches. De afweging of er sprake is van een


kleine of grote wijziging is onderdeel van het advies van de Stuurgroep. Vervolgens geeft
de Stuurgroep i-Sociaal Domein een zwaarwegend advies aan de VNG en betrokken
brancheorganisaties. De impact van (kleine of grote) wijzigingen wordt hierbij
afgewogen. 2/3 Vereniging van Nederlandse Gemeenten In dit proces worden grote
wijzigingen aan het College voor Dienstverleningszaken en de Commissie Zorg, Jeugd en
Onderwijs voorgelegd. Na positieve advisering worden de wijzigingsvoorstellen ter
besluitvorming voorgelegd aan het bestuur van de VNG.

**Vervolgproces contractstandaarden overige Wmo voorzieningen**
Met het vaststellen van de CS Wmo 2015 door de ALV is de inkoop van een deel van de
Wmo voorzieningen, te weten de diensten, gestandaardiseerd. De standaardisatie van
de inkoop van de voorziening hulpmiddelen zal vervolgens in gang worden gezet. Inkoop
van hulpmiddelen valt niet onder SAS-diensten, maar onder het Europese
aanbestedingsregime. Hiervoor zal een apart traject in gang worden gezet. De eerste
gesprekken met Firevaned, de brancheorganisatie voor aanbieders van revalidatie- en
mobiliteitshulpmiddelen, hebben reeds plaats gevonden. De aparte contractstandaard
voor hulpmiddelen zal t.z.t. ter besluitvorming aan de ALV worden voorgelegd.

**Standpunt en besluitvorming VNG-bestuur**
Het VNG-bestuur heeft in zijn vergadering van 30 oktober positief geadviseerd over de
Contractstandaarden Wmo 2015. Ze zijn een logisch gevolg van een eerder besluit van
de ALV om Contractstandaarden voor jeugdhulp te ontwikkelen die door alle gemeenten
gebruikt moeten gaan worden. Deze ontwikkeling draagt bij aan administratieve
lastenverlichting voor gemeenten en Wmo aanbieders.

**Meer informatie**
De documenten behorend bij de contractstandaarden Wmo 2015 zijn te vinden via
onderstaande linken.

- Microsoft Word - 1.-CS-Wmo-Overeenkomst (i-sociaaldomein.nl)
- Microsoft Word - 2. Toelichting Contractstandaard in sjabloon (i-sociaaldomein.nl)
- Microsoft Word - 3.-Inkoopdocument-SAS-met-EMVI-in-sjabloon (i-sociaaldomein.nl)
- Microsoft Word - 4.-Inkoopdocument-Wmo- 2015 - SAS-zonder-EMVI-in-sjabloon (i-sociaaldomein.nl)
- Microsoft Word - 5.-Inkoopdocument-Toelatingsprocedure-Wmo-in-sjabloon (i-sociaaldomein.nl)
- Microsoft Word - 6. Toelichting Inkoopdocument Contractstandaard Wmo in sjabloon (i-sociaaldomein.nl)

