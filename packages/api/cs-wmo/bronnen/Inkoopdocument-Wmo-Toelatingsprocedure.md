# Inkoopdocument-Wmo-Toelatingsprocedure

**Inkoopdocument**

Toelatingsprocedure

Maatschappelijke ondersteuning

[Naam voorziening, bijvoorbeeld: hulp bij het huishouden, begeleiding, beschermd wonen, et cetera]

202* - 20**

[Naam inkoopregio of gemeente(n)]

Versiebeheer:

| 1.2 | Oktober 2025 | Ketenbureau | Taal en verbeteringen |
| --- | --- | --- | --- |
| 1.1 | November 2024 | Ketenbureau | Doorvoeren grammaticale wijzigingen en tekstconformiteit met verschillen CSJ, wijziging n.a.v. jurisprudentie inzake geschillenbeslechting en nieuw Model Algemene Inkoopvoorwaarden VNG. |
| 1.0 | September 2024 | Ketenbureau | Definitieve versie |

# Wijzigingsbeheer

Dit inkoopdocument is met zorg samengesteld. Toch kan het fouten of tegenstrijdigheden bevatten.

Vindt een potentiële opdrachtnemer een fout of onduidelijkheid? Dan moet hij hierover een vraag stellen via de Nota van Inlichtingen op het elektronische aanbestedingsplatform.

Merkt een potentiële opdrachtnemer later een fout op die hij eerder had kunnen zien? Dan is dit voor eigen risico.

De inkopende organisatie is alleen verplicht om de gekozen procedure te volgen. Andere verplichtingen volgen niet uit dit document.

De inkopende organisatie mag de aanbesteding stoppen, intrekken of tijdelijk stilleggen. Potentiële opdrachtnemers kunnen in dat geval geen schadevergoeding eisen.

Ook in andere gevallen is er geen recht op vergoeding van kosten, tenzij dit document dat anders regelt.

De planning op het elektronische platform kan nog wijzigen. Potentiële opdrachtnemers kunnen daar geen rechten aan ontlenen.

© 202* – [Naam inkopende organisatie]

# Inhoudsopgave

[Wijzigingsbeheer 2](about:blank#wijzigingsbeheer)

[Inhoudsopgave 3](about:blank#inhoudsopgave)

[Definities 5](about:blank#definities)

[1. Inkopende organisatie 6](about:blank#inkopende-organisatie)

[1.1 Inkopende organisatie 6](about:blank#inkopende-organisatie-1)

[1.2 Contactpersonen en -gegevens 6](about:blank#contactpersonen-en--gegevens)

[1.3 Algemene informatie 6](about:blank#algemene-informatie)

[2. Beschrijving opdracht 7](about:blank#beschrijving-opdracht)

[2.1 Uitgangspunten, doelstellingen en voorzieningen 7](about:blank#uitgangspunten-doelstellingen-en-voorzieningen)

[2.1.1 Algemene beleidsuitgangspunten 7](about:blank#algemene-beleidsuitgangspunten)

[2.1.2 Norm voor Opdrachtgeverschap 7](about:blank#norm-voor-opdrachtgeverschap)

[2.1.3 Inkoopdoelstelling(en) 7](about:blank#inkoopdoelstellingen)

[2.1.4 Omschrijving en afbakening in te kopen voorzieningen 7](about:blank#omschrijving-en-afbakening-in-te-kopen-voorzieningen)

[2.2 Toeleiding van cliënten naar voorzieningen 7](about:blank#toeleiding-van-cli%C3%ABnten-naar-voorzieningen)

[2.3 Monitoring, sturing, toezicht en leren 7](about:blank#monitoring-sturing-toezicht-en-leren)

[2.4 Bekostiging 7](about:blank#bekostiging)

[2.4.1 Uitvoeringsvariant 7](about:blank#uitvoeringsvariant)

[2.4.2 Berekening [keuze: tarieven en/of taakgerichte budget] 8](about:blank#berekening-keuze-tarieven-enof-taakgerichte-budget)

[2.4.3 Declaratie 8](about:blank#declaratie)

[2.5 Overeenkomst en algemene voorwaarden 8](about:blank#overeenkomst-en-algemene-voorwaarden)

[2.5.1 Type overeenkomst 8](about:blank#type-overeenkomst)

[2.5.2 Looptijd 9](about:blank#looptijd)

[3. Voorwaarden inkoopprocedure 10](about:blank#voorwaarden-inkoopprocedure)

[3.1 Inleiding 10](about:blank#inleiding)

[3.2 Algemeen 11](about:blank#algemeen)

[3.3 Uitsluitingsgronden 11](about:blank#uitsluitingsgronden)

[3.4 Geschiktheidseisen 12](about:blank#geschiktheidseisen)

[4. Procedure voor deelneming en/of inschrijving en beoordeling 13](about:blank#procedure-voor-deelneming-enof-inschrijving-en-beoordeling)

[4.1 Procedure 13](about:blank#procedure)

[4.2 Procedurevoorschriften 13](about:blank#procedurevoorschriften)

[4.3 Beoordeling van inschrijvingen of verzoeken tot deelneming en inschrijvingen 13](about:blank#beoordeling-van-inschrijvingen-of-verzoeken-tot-deelneming-en-inschrijvingen)

[4.3.1 Beoordelingscommissie 14](about:blank#beoordelingscommissie)

[4.3.2 Planning 14](about:blank#planning)

[4.4 Aanmelden als hoofdaannemer, combinatie of groepsonderneming 15](about:blank#aanmelden-als-hoofdaannemer-combinatie-of-groepsonderneming)

[4.4.1 Hoofdaannemer 15](about:blank#hoofdaannemer)

[4.4.2 Combinatie 15](about:blank#combinatie)

[4.4.3 Groepsonderneming 15](about:blank#groepsonderneming)

[4.5 Vragen over de procedure en/of documenten 16](about:blank#vragen-over-de-procedure-enof-documenten)

[4.6 Vertrouwelijkheid 16](about:blank#vertrouwelijkheid)

[4.7 Gestanddoeningstermijn 16](about:blank#gestanddoeningstermijn)

[4.8 Klachten en rechtsgang 16](about:blank#klachten-en-rechtsgang)

[4.8.1 Klachten 16](about:blank#klachten)

[4.8.2 Rechtsgang 17](about:blank#rechtsgang)

[Bijlage 1: Aan te leveren documenten/bewijsmiddelen 18](about:blank#bijlage-1-aan-te-leveren-documentenbewijsmiddelen)

# Definities

De betekenis van de woorden in dit document is hetzelfde in enkelvoud en meervoud.

De volgende definities gelden automatisch:

- [artikel 1.1.1 Wet maatschappelijke ondersteuning 2015](https://wetten.overheid.nl/jci1.3:c:BWBR0035362&hoofdstuk=1&paragraaf=1&artikel=1.1.1&z=2024-07-01&g=2024-07-01),
- [artikel 1.1 Uitvoeringsbesluit Wet maatschappelijke ondersteuning 2015](https://wetten.overheid.nl/jci1.3:c:BWBR0035733&hoofdstuk=1&artikel=1.1&z=2024-07-01&g=2024-07-01),
- [artikel 1 Uitvoeringsregeling Wet maatschappelijke ondersteuning 2015](https://wetten.overheid.nl/jci1.3:c:BWBR0036096&hoofdstuk=1&artikel=1&z=2024-05-30&g=2024-05-30)
- de Gemeentelijke verordeningen, beleids- en nadere regels

Daarnaast gelden ook de definities uit de overeenkomst.

# Inkopende organisatie

## Inkopende organisatie

## Contactpersonen en -gegevens

> Communicatie over deze inkoopprocedure verloopt uitsluitend via [benoemen elektronisch aanbestedingsplatform inclusief aanvullende informatie, zoals vindplaats (url)].
> 
> 
> Tijdens de inkoopprocedure mag u geen contact opnemen met medewerkers van de inkopende organisatie over de inkoopprocedure, op geen enkele andere manier. De inkooporganisatie kan u dan uitsluiten van verdere deelname.
> 

## Algemene informatie

# Beschrijving opdracht

## Uitgangspunten, doelstellingen en voorzieningen

### Algemene beleidsuitgangspunten

## 

### Norm voor Opdrachtgeverschap

## 

### Inkoopdoelstelling(en)

### Omschrijving en afbakening in te kopen voorzieningen

## 

## Toeleiding van cliënten naar voorzieningen

## Monitoring, sturing, toezicht en leren

> Wet bevorderen samenwerking en rechtmatige zorg en de Uitvoeringsregeling Waarschuwingsregister zorgfraude
> 
> 
> Op 1 januari 2025 trad de Wet bevorderen samenwerking en rechtmatige zorg (Wbsrz) in werking. Op basis van deze wet en de Uitvoeringsregeling Waarschuwingsregister zorgfraude delen gemeenten, zorgverzekeraars en zorgkantoren gegevens met elkaar over (rechts)personen die fraude in de zorg hebben gepleegd. Opdrachtgever gebruikt daarvoor als gemeente(n) het Waarschuwingsregister.
> 

## Bekostiging

### Uitvoeringsvariant

> [Een van onderstaande opties. Meerdere opties zijn mogelijk bij meerdere percelen en als voor verschillende percelen verschillende uitvoeringsvarianten gelden:]
> 
> 
> De opdrachtgever past voor de in te kopen voorzieningen in de overeenkomst de [inspanningsgerichte/outputgerichte/taakgerichte] uitvoeringsvariant toe.
> 
> *Inspanningsgerichte uitvoeringsvariant*
> 
> De opdrachtgever betaalt voor de levering van maatschappelijke ondersteuning in een afgesproken tijdseenheid tegen een bepaald tarief.
> 
> *Outputgerichte uitvoeringsvariant*
> 
> De opdrachtgever betaalt voor de levering van maatschappelijke ondersteuning in een afgesproken output tegen een bepaald tarief.
> 
> *Taakgerichte uitvoeringsvariant*
> 
> De opdrachtgever stelt voor de levering van maatschappelijke ondersteuning binnen een afgesproken taak een bepaald budget beschikbaar.
> 

### Berekening [keuze: tarieven en/of taakgerichte budget]

> [Een van onderstaande opties. Meerdere opties zijn mogelijk bij meerdere percelen en als voor verschillende percelen verschillende uitvoeringsvarianten gelden:]
> 
> 
> *Inspanningsgerichte en outputgerichte uitvoeringsvariant*
> 
> De inkopende organisatie legt in bijlage *** uit hoe zij de tarieven heeft berekend.
> 
> Zij hield daarbij rekening met de wettelijke regels in [artikel 2.6.6 Wmo 2015](https://wetten.overheid.nl/jci1.3:c:BWBR0035362&hoofdstuk=2&paragraaf=6&artikel=2.6.6&z=2024-07-01&g=2024-07-01) en [artikel 5.4 Uitvoeringsbesluit Wmo 2015](https://wetten.overheid.nl/jci1.3:c:BWBR0035733&hoofdstuk=5&artikel=5.4&z=2024-07-01&g=2024-07-01), de eigen verordeningen en de geldende rechtspraak.
> 
> *Taakgerichte uitvoeringsvariant*
> 
> De inkopende organisatie legt in bijlage *** uit hoe zij het taakgerichte budget heeft berekend. Zij hield daarbij rekening met de wettelijke regels in [artikel 2.6.6 Wmo 2015](https://wetten.overheid.nl/jci1.3:c:BWBR0035362&hoofdstuk=2&paragraaf=6&artikel=2.6.6&z=2024-07-01&g=2024-07-01) en [artikel 5.4 Uitvoeringsbesluit Wmo 2015](https://wetten.overheid.nl/jci1.3:c:BWBR0035733&hoofdstuk=5&artikel=5.4&z=2024-07-01&g=2024-07-01), de eigen verordeningen en de geldende rechtspraak.
> 

### Declaratie

## Overeenkomst en algemene voorwaarden

### Type overeenkomst

> [Een van onderstaande opties. Meerdere opties zijn mogelijk bij meerdere percelen en als voor verschillende percelen verschillende uitvoeringsvarianten gelden:]
> 
> 
> *Inspanningsgerichte of outputgerichte uitvoeringsvariant*
> 
> De inkopende organisatie sluit de inkoopprocedure af met een raamovereenkomst tussen opdrachtgever en de potentiële opdrachtnemer die aan de procedure mag meedoen én de gunningsfase succesvol afrondt. De raamovereenkomst verplicht de opdrachtgever niet tot afname en geeft geen afnamegarantie. Op basis van de raamovereenkomst geeft opdrachtgever losse opdrachten voor het leveren van voorzieningen aan cliënten. Hoe de opdrachtgever deze losse opdrachten verstrekt: [hier vult de inkopende organisatie dit zelf in].
> 
> *Taakgerichte uitvoeringsvariant*
> 
> De inkopende organisatie sluit de inkoopprocedure af met een overeenkomst van opdracht tussen opdrachtgever en de potentiële opdrachtnemer die aan de procedure mag meedoen én de gunningsfase succesvol afrondt.
> 

Algemene voorwaarden

> Op deze inkoopprocedure en de overeenkomst zijn de meest recente Model Algemene Inkoopvoorwaarden van de VNG (september 2024) van toepassing. Dat geldt tenzij dit inkoopdocument of de overeenkomst daarvan afwijken. De volgende artikelen gelden niet: 16, 20.1, 20.2, 21, 22, 23 en 25.3. De potentiële opdrachtnemer verklaart deze voorwaarden te hebben ontvangen en ermee akkoord te gaan. Voorwaarden van de potentiële opdrachtnemer of derden (zoals onderaannemers) gelden niet, hoe ze ook heten of zijn opgesteld.
> 

### Looptijd

> De looptijd van de overeenkomst is opgenomen in artikel 1.3 van de overeenkomst.
> 
> 
> [Optioneel bij raamovereenkomst:] De gekozen maximale looptijd van de raamovereenkomst is langer dan 48 kalendermaanden. De inkopende organisatie rechtvaardigt deze keuze als volgt: [invullen inkopende organisatie].
> 

# Voorwaarden inkoopprocedure

## Inleiding

> Een potentiële opdrachtnemer moet drie dingen laten zien:
> 
- Er is geen uitsluitingsgrond op hem van toepassing.
- Hij voldoet aan elke geschiktheidseis.
- Hij gaat akkoord met alle uitvoeringseisen en kan deze ook uitvoeren.

> Als één van de volgende situaties geldt, sluit de inkopende organisatie de potentiële opdrachtnemer uit:
> 
- Er is een verplichte uitsluitingsgrond van toepassing.

> Als één van de volgende situaties geldt, kan de inkopende organisatie de potentiële opdrachtnemer uitsluiten, als de wet of rechtspraak dat toelaten:
> 
- Er is een facultatieve uitsluitingsgrond van toepassing.
- De opdrachtnemer voldoet niet aan een geschiktheidseis.
- De opdrachtnemer gaat niet onvoorwaardelijk akkoord met de uitvoeringseisen of kan deze niet uitvoeren.

> Wet Bibob
> 
> 
> De Wet Bibob geeft de inkopende organisatie de mogelijkheid om bedrijven en personen te screenen in de inkoopprocedure en tijdens de looptijd van de overeenkomst. Zo voorkomt de inkopende organisatie dat zij onbedoeld criminele activiteiten faciliteert. Dit noemen we het Bibob-onderzoek.
> 
> De inkopende organisatie wil in deze inkoopprocedure gebruikmaken van het Bibob-onderzoek. Zij toetst daarmee of zij een overeenkomst met een potentiële opdrachtnemer kan sluiten en of zij akkoord gaat met de voorgestelde onderaannemer(s).
> 
> De inkopende organisatie zet daarvoor wettelijke instrumenten in, waaronder:
> a. het invullen en terugsturen van het Bibob-vragenformulier door de potentiële opdrachtnemer;
> b. onderzoek in open bronnen naar de potentiële opdrachtnemer;
> c. onderzoek in gesloten bronnen naar de potentiële opdrachtnemer;
> d. een adviesaanvraag bij het Landelijk Bureau Bibob.
> 
> Wil de inkopende organisatie gebruikmaken van het vragenformulier (middel a), dan stuurt de potentiële opdrachtnemer dit binnen veertien kalenderdagen na ontvangst volledig ingevuld en ondertekend terug.
> 
> Het Bibob-onderzoek kan betrekking hebben op huidige en voormalige leidinggevenden (zoals bestuurders), zeggenschapshebbenden (zoals aandeelhouders), vermogensverschaffers van de potentiële opdrachtnemer en, in geval van een combinatie, van iedere combinant. Dit geldt ook voor voorgestelde onderaannemers. Door opdrachtgever wordt in dat kader aangesloten bij het 'betrokkene-begrip' zoals gedefinieerd in de Wet Bibob.
> 
> De uitkomst van het Bibob-onderzoek vormt een belangrijk onderdeel van de beoordeling of een uitsluitingsgrond van toepassing is en of de inkopende organisatie de potentiële opdrachtnemer moet of kan uitsluiten.
> 
> Ook tijdens de looptijd van de overeenkomst behoudt de opdrachtgever het recht om een Bibob-onderzoek te starten. Zo toetst hij of hij een bestaande overeenkomst wil ontbinden of een onderaannemer wil weigeren. Artikel 1.8 van de overeenkomst bevat hierover aanvullende bepalingen.
> 

## Algemeen

> De uitsluitingsgronden die gelden staan in het Uniform Europees Aanbestedingsdocument (UEA). Dit document staat in de bijlage of is in te vullen via het aanbestedingsplatform. De potentiële opdrachtnemer moet in het UEA invullen dat:
> 
- er geen uitsluitingsgrond op hem van toepassing is (zie paragraaf 3.3),
- hij voldoet aan de geschiktheidseisen (zie paragraaf 3.4),
- [optioneel:] hij voldoet aan de selectiecriteria en hoe (zie paragraaf 3.5).

> Het UEA moet volledig en rechtsgeldig ondertekend zijn. De opdrachtnemer stuurt dit mee met zijn verzoek tot deelname of inschrijving.
> 
> 
> De uitvoeringseisen staan in de conceptovereenkomst of het programma van eisen (pve) als bijlage bij dit inkoopdocument. Door het UEA te ondertekenen, gaat de potentiële opdrachtnemer akkoord met alle eisen en voorwaarden in de inkoopdocumenten, inclusief de conceptovereenkomst en het pve.
> 

## Uitsluitingsgronden

> De inkopende organisatie kan extra bewijs vragen om uitsluitingsgronden te controleren. De potentiële opdrachtnemer moet deze bewijzen aanleveren. De opdrachtnemer heeft daarvoor 14 kalenderdagen, tenzij een andere termijn is genoemd door de inkopende organisatie. Als hij te laat is, sluit de inkopende organisatie hem uit van de inkoopprocedure.
> 
> 
> De opdrachtnemer moet zonder kosten meewerken aan dit onderzoek.
> 
> De inkopende organisatie kan de volgende documenten opvragen:
> 
- Een Gedragsverklaring Aanbesteden die maximaal 24 kalendermaanden oud is als de inkopende organisatie deze ontvangt (zie [www.justis.nl](http://www.justis.nl/)).
- Een verklaring van de Belastingdienst over betalingsgedrag die maximaal 6 kalendermaanden oud is als de inkopende organisatie deze ontvangt.
- Een recent uittreksel van de Kamer van Koophandel, niet ouder dan 6 maanden als de inkopende organisatie deze ontvangt.
- Als de potentiële opdrachtnemer een rechtspersoon is, een actuele Verklaring Omtrent het Gedrag voor rechtspersonen.

## Geschiktheidseisen

> De onderstaande geschiktheidseisen gelden voor deze inkoopprocedure. Bij elke eis staat welk bewijs de potentiële opdrachtnemer moet aanleveren. De potentiële opdrachtnemer voegt dit bewijs toe aan zijn verzoek tot deelname of inschrijving.
> 
> 
> [Let op: Als inkopende organisatie als financiële geschiktheidseis een verzekeringseis wil stellen, moet deze in lijn zijn met het artikel 3.28.2. in de overeenkomst]
> 
> Levert de potentiële opdrachtnemer dit bewijs niet, te laat, onvolledig of fout aan? Dan kan de inkopende organisatie het verzoek of de inschrijving terzijde leggen. De inkopende organisatie kan ook extra bewijs opvragen of onderzoek doen. De potentiële opdrachtnemer moet dat extra bewijs binnen 14 kalenderdagen aanleveren, tenzij een andere termijn is genoemd. Doet hij dat niet op tijd? Dan kan de inkopende organisatie de potentiële opdrachtnemer uitsluiten van de procedure.
> 
> De opdrachtnemer werkt kosteloos mee aan deze controle.
> 
> *Nr. Eis Bewijsmiddel*
> 
> *Algemeen*
> 
> G1
> 
> G2
> 
> Gn
> 
> *(Sub)perceel 1*
> 
> S1G1
> 
> S1G2
> 
> S1Gn
> 

# Procedure voor deelneming en/of inschrijving en beoordeling

## Procedure

> De inkopende organisatie koopt maatschappelijke ondersteuning in uit de Wmo 2015. De opdrachtgever organiseert daarvoor deze toelatingsprocedure.
> 
> 
> Met het doorlopen van de toelatingsprocedure sluit de opdrachtgever per perceel een raamovereenkomst/overeenkomst van opdracht met elke potentiële opdrachtnemer:
> 
- die voldoet aan de procedurevoorschriften;
- op wie geen uitsluitingsgronden van toepassing zijn;
- die voldoet aan de geschiktheidseisen; en
- die akkoord gaat met de uitvoeringseisen.

## Procedurevoorschriften

> De potentiële opdrachtnemer moet zijn inschrijving uiterlijk op [datum] indienen om [tijd]. Na dit tijdstip neemt de inkopende organisatie de verzoeken tot deelneming niet meer in behandeling.
> 
> 
> De potentiële opdrachtnemer moet de volgende regels volgen. Doet hij dat niet, dan wijst de inkopende organisatie zijn inschrijving af.
> 
- **Indienen via het juiste platform**
    
    De potentiële opdrachtnemer moet de inschrijving indienen via het aangegeven elektronische aanbestedingsplatform. Andere manieren, zoals post of e-mail, zijn niet toegestaan.
    
- **Op tijd indienen**
    
    De potentiële opdrachtnemer is zelf verantwoordelijk voor tijdige en volledige indiening. Dien niet op het laatste moment in. Technische storingen zijn het risico van de potentiële opdrachtnemer. Bij problemen moet hij deze direct melden bij het platform én de contactpersoon van de inkopende organisatie.
    
- **Volledig indienen**
    
    Alle verplichte documenten en bewijsstukken moeten zijn bijgevoegd zoals aangegeven in dit inkoopdocument. In bijlage ** staat een checklist.
    
- **Termijn**
    
    Inschrijvingen moeten uiterlijk op [datum] om [tijdstip] binnen zijn.
    

## Beoordeling van inschrijvingen of verzoeken tot deelneming en inschrijvingen

> De inkopende organisatie beoordeelt alleen inschrijvingen die op tijd, volledig en correct zijn ingediend.
> 
> 
> Een verzoek of inschrijving moet:
> 
- volledig zijn: alle documenten zijn aanwezig;
- rechtsgeldig zijn: ondertekend door een bevoegde persoon;
- ondertekend zijn met een echte (“natte”) handtekening;
- digitaal als scan zijn ingediend;
- bij controle als origineel getoond kunnen worden;
- eventueel digitaal ondertekend zijn met geschikte software.

> Daarna volgt de beoordeling in stappen:
> 
> 
> **Stap 1: Controle op uitsluitingsgronden**
> 
> De inkopende organisatie controleert of uitsluitingsgronden gelden. Is dat zo, of is bewijs onjuist of onvolledig? Dan legt de inkopende organisatie de inschrijving terzijde als sprake is van een verplichte uitsluitingsgrond. Als sprake is van een facultatieve uitsluitingsgrond kan de inkopende organisatie de inschrijving terzijde leggen.
> 
> **Stap 2: Controle op geschiktheidseisen**
> 
> De inkopende organisatie controleert of de opdrachtnemer voldoet aan alle geschiktheidseisen. Bij twijfel of onvolledigheid kan afwijzing volgen.
> 
> **Stap 3: Controle op uitvoeringseisen**
> 
> De potentiële opdrachtnemer moet akkoord gaan met de uitvoeringseisen uit de overeenkomst. De inkopende organisatie kan controleren of hij ze echt kan uitvoeren. De potentiële opdrachtnemer moet aan die controle meewerken. Voldoet hij niet of werkt hij niet mee? Dan kan afwijzing volgen.
> 
> Als de potentiële opdrachtnemer akkoord is gegaan en geen bezwaren blijken uit een mogelijke verificatie door de opdrachtgever, dan sluit de opdrachtgever met de potentiële opdrachtnemer een overeenkomst.
> 
> Als de potentiële opdrachtnemer niet expliciet akkoord is gegaan met de uitvoeringseisen genoemd in de overeenkomst, of als uit een verificatie blijkt dat hij deze niet kan uitvoeren, dan legt de opdrachtgever het verzoek tot deelneming terzijde.
> 
> Tegen het besluit tot voorgenomen afwijzing staat vervolgens een rechtsgang open volgens [paragraaf 4.8.2](about:blank#rechtsgang)
> 

### Beoordelingscommissie

> De inkopende organisatie stelt een beoordelingscommissie samen. Deze commissie voert alle stappen uit die hierboven zijn beschreven.
> 
> 
> De commissie bestaat uit mensen met kennis van de Wmo 201g5, inkoop en bijbehorende regels.
> 
> De inkopende organisatie kan ook externe deskundigen toevoegen als dat nodig is.
> 

### Planning

> De planning van deze aanbestedingsprocedure staat op [vermeld platform of locatie].
> 
> 
> Let op: de planning kan nog veranderen. Potentiële opdrachtnemers kunnen hier geen rechten aan ontlenen
> 

## Aanmelden als hoofdaannemer, combinatie of groepsonderneming

### Hoofdaannemer

> Een hoofdaannemer mag samen met onderaannemers inschrijven. De hoofdaannemer vermeldt alle onderaannemers in het Uniform Europees Aanbestedingsdocument (UEA).
> 
> 
> De hoofdaannemer is hoofdelijk aansprakelijk voor de uitvoering van de opdracht. Dat geldt ook voor de onderaannemers.
> 
> De hoofdaannemer kan in het UEA aangeven of hij onderaannemers nodig heeft om aan eisen te voldoen.
> 
> Voegt de hoofdaannemer later onderaannemers toe? Dan moet de inkopende organisatie dat schriftelijk goedkeuren. Dit mag alleen als wet- en regelgeving dit toestaan.
> 
> De hoofdaannemer moet alle documenten en bewijsstukken kunnen aanleveren.
> 
> Onderaannemers moeten een geldige gedragsverklaring aanbesteden hebben. De inkopende organisatie weigert onderaannemers die geen geldige verklaring hebben.
> 

### Combinatie

> Soms kunnen opdrachtnemers samen meer dan alleen. Zij mogen zich als combinatie aanmelden.
> 
> 
> De combinatie wijst één penvoerder aan. Die vertegenwoordigt de hele combinatie. De anderen machtigen hem hiervoor.
> 
> De combinatie moet bij het sluiten van de overeenkomst hoofdelijk aansprakelijk zijn. Dit kan bijvoorbeeld via een vennootschap onder firma (vof).
> 
> Na het verzoek tot deelneming of inschrijving nog een combinatie vormen mag alleen met schriftelijke toestemming van de inkopende organisatie én als wet- en regelgeving dit toestaan.
> 
> Alle leden van de combinatie leveren zelf bewijs over uitsluitingsgronden aan. Andere stukken mogen zij samen indienen.
> 

### Groepsonderneming

> Is de potentiële opdrachtnemer onderdeel van een groep? Dan moet de moedermaatschappij garanderen dat zij schulden betaalt bij problemen tijdens de opdracht.
> 
> 
> Die garantie moet schriftelijk zijn. Dit heet een verklaring van hoofdelijke aansprakelijkheid.
> 
> Is er sprake van geconsolideerde jaarrekeningen? Dan mag de potentiële opdrachtnemer ook een geldige 403-verklaring overleggen.
> 

## Vragen over de procedure en/of documenten

> Potentiële opdrachtnemers mogen vragen stellen over deze inkoopprocedure, het inkoopdocument en de bijlagen. Zij mogen ook voorstellen doen voor aanpassing van het inkoopdocument en de bijlagen. Dit mag tot de datum die in de planning op het aanbestedingsplatform staat. De potentiële opdrachtnemer mag vragen en voorstellen moeten indienen via het aangegeven platform. Vragen die de potentiële opdrachtnemer te laat of op een andere manier indient, neemt de inkopende organisatie niet in behandeling. Uitzondering: de inkopende organisatie vindt het antwoord toch belangrijk voor alle opdrachtnemers. Technische vragen over het platform moet de potentiële opdrachtnemer stellen aan de servicedesk van dat platform.
> 

## Vertrouwelijkheid

> Potentiële opdrachtnemers mogen geen informatie over deze inkoopprocedure delen met anderen. Zij mogen ook niets publiceren over deze inkoopprocedure. Dit mag alleen als zij schriftelijke toestemming hebben van de inkopende organisatie.
> 

## Gestanddoeningstermijn

> De potentiële opdrachtnemer houdt zich 90 kalenderdagen aan zijn verzoek of inschrijving. Deze termijn start op de sluitingsdatum voor het indienen ervan. Komt er een kort geding? Dan is de termijn automatisch verlengd tot 14 kalenderdagen na de uitspraak van de rechter. In andere gevallen mag de inkopende organisatie vragen om de termijn te verlengen.
> 

## Klachten en rechtsgang

### Klachten

> Potentiële opdrachtnemers dienen klachten digitaal in via de website van de inkopende organisatie [voeg link in].
> 
> 
> De inkopende organisatie behandelt alleen volledige en juist ingediende klachten. De inkopende organisatie laat binnen 6 weken weten of de klacht gegrond, ongegrond of niet-ontvankelijk is.
> 
> *Geschillencommissie Sociaal Domein*
> 
> Een potentiële opdrachtnemer mag zijn klacht na behandeling voorleggen aan de Geschillencommissie Sociaal Domein ([https://www.degeschillencommissiezorg.nl/over-ons/zorgcommissies/sociaal-domein-inkoop-jeugdwet-en-wmo/](https://www.degeschillencommissiezorg.nl/over-ons/zorgcommissies/sociaal-domein-inkoop-jeugdwet-en-wmo/)), als:
> 
- de klacht gaat over dit inkoopdocument of de procedure;
- de klacht (deels) niet ontvankelijk of ongegrond is verklaard;
- een minnelijke oplossing niet is gelukt;
- beide partijen instemmen met de geschillencommissie;
- de inkopende organisatie de procedure opschort tot de uitspraak;
- beide partijen zich houden aan het bindend advies van de commissie.

> De potentiële opdrachtnemer mag zijn klacht ook altijd voorleggen aan:
> 
- de bevoegde rechter.

### Rechtsgang

> Een voorlopige selectie- of gunningsbeslissing is nog geen aanvaarding van een aanbod.
> 
> 
> De inkopende organisatie stuurt de mededeling van selectie of gunning via het aanbestedingsplatform.
> 
> Is een potentiële opdrachtnemer het niet eens met een afwijzing? Dan kan hij een kort geding starten. Dat moet binnen 20 kalenderdagen na de bekendmaking van de selectie of gunning. Na die termijn vervalt het recht op bezwaar en schadevergoeding.
> 
> De bevoegde rechter is de rechtbank [naam en arrondissement].
> 
> Het starten van een kortgedingprocedure door een potentiële opdrachtnemer schort de beslissing tot gunning aan andere potentiële opdrachtnemers niet op, tenzij de opdrachtgever daarvoor kiest.
> 
> De opdrachtgever is echter tot niets gebonden, zolang er geen schriftelijke overeenkomst tot stand is gekomen en ondertekend door de opdrachtgever en de potentiële opdrachtnemer.
> 

# Bijlage 1: Aan te leveren documenten/bewijsmiddelen

| **Nr.** | **Document/Bewijsmiddel** | **Bij verzoek tot deelname of inschrijving of op verzoek van de opdrachtgever** | **Door wie?** |
| --- | --- | --- | --- |
| 1. | UEA (format in bijlage ***) | Bij verzoek tot deelname of inschrijving | Potentiële opdrachtnemer |
| 2. | Gedragsverklaring aanbesteden niet ouder dan 24 kalendermaanden op moment van ontvangst door de opdrachtgever | Op verzoek | Potentiële opdrachtnemer, Combinant, Onderaannemer |
| 3. | Verklaring betalingsgedrag nakoming fiscale verplichtingen van de Belastingdienst niet ouder dan 6 kalendermaanden op moment van ontvangst door de opdrachtgever | Op verzoek | Potentiële opdrachtnemer, Combinant |
| 4. | Uittreksel Handelsregister Kamer van Koophandel niet ouder dan 6 kalandermaanden op moment van ontvangst door de opdrachtgever | Op verzoek | Potentiële opdrachtnemer, Combinant |
| 5. | VOG | Op verzoek | Potentiële opdrachtnemer, Combinant |
| 6. | Bewijsmiddel geschiktheidseis G1 | Bij verzoek tot deelname of inschrijving | Potentiële opdrachtnemer |
| 7. | Bewijsmiddel geschiktheidseis G2 | Bij verzoek tot deelname of inschrijving | Potentiële opdrachtnemer |
| 8. | Bewijsmiddel geschiktheidseis Gn | Bij verzoek tot deelname of inschrijving | Potentiële opdrachtnemer |
| 9. | PM | PM | PM |